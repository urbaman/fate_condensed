# Avanzamento

Mentre i personaggi passano il tempo all'interno della trama, cresceranno e cambieranno. Al termine di ogni sessione otterrai un **traguardo**, che ti permette di spostare cose sulla tua scheda del personaggio. Quando concludi un arco narrativo della storia, otterrai una **svolta**, che ti permette di aggiungere cose alla tua scheda del personaggio.

## Traguardi

I traguardi hanno luogo al termine di una sessione, come tappe lungo le peripezie di un arco narrativo. Si concentrano sull'aggiustare la tua scheda del personaggio lateralmente piuttosto che sul progredire il personaggio. Puoi anche non voler sfruttare un traguardo, che va bene. Non sempre ha senso cambiare il tuo personaggio. L'opportunità c'è, se ne hai bisogno.

Durante un traguardo, puoi fare una delle seguenti cose:

* Scambiare i gradi di due abilità qualsiasi, o rimpiazzarne una a livello Medio (+1) con una non presente sulla tua scheda;
* Riscrivere un talento;
* Acquisire un nuovo talento spendendo un punto di recupero (ricorda, non puoi scendere sotto 1 di recupero);
* Riscrivi uno dei tuoi aspetti, eccetto il tuo concetto base.

## Svolte

Le svolte sono più significative, e permettono al tuo personaggio di crescere veramente in potere. Una svolta ti permette di fare una cosa dall'elenco dei traguardi. In aggiunta, puoi fare tutto ciò che segue:

* riscrivere il concetto base del tuo personaggio, se ti interessa;
* Se hai conseguenze moderate o gravi non ancora in guarigione, puoi cominciare il processo di guarigioen e riscriverle. Qualsiasi conseguenza si trovi già in guarigione possono essere eliminate;
* Aumenta il livello di un'abilità di uno, anche da Mediocre (+0) a Medio (+1);

Se il GM ritiene che si sia concluso uno sviluppo di trama maggiore e che sia tempo per i personaggi di "potenziarsi", può offrire anche una o entrambe le seguenti opzioni:

* Ottenere un punto di recupero, che puoi immediatamente spendere per acquisire un nuovo talento, se lo desideri;
* Aumentare una seconda abilità di un livello.

### Aumentare i livelli delle abilità

Quando aumenti il livello di un'abilità, devi mantenere una struttura "a colonne". Ogni gradino non può avere più abilità del gradino inferiore. Questo può singificare che avrai bisogno di promuovere alcune abilità da Mediocre (+0) per prime, oppure potresti mettere da parte alcuni punti abilità invece che spenderli subito, permettendo così grossi aumenti tutti in una volta.

Ruth vuole aumentare la sua Conoscenze da Medio (+1) a discreto (+2), ma questo significa che avrebbe quattro abilità a Discreto (+2) e solo tre a Medio (+1)... che non funzionerebbe. Fortunatamente, ha messo da parte un secondo punto abilità da una svolta precedente, così aumenta anche la sua Empatia da Mediocre (+0) a Medio (+1). Ora ha un'abilità a Ottimo (+4), due a Buono (+3), quattro a Discreto (+2) e quattro a Medio (+0).

La piramide

+4 [0]
+3 [0][0]
+2 [0][0][0]
+1 [0][0][0][0]

Non valido

+4 [0]
+3 [0][0]
+2 [0][0][0][0]
+1 [0][0][0]

Valido

+4 [0]
+3 [0][0]
+2 [0][0][0][0]
+1 [0][0][0][0]

Valido

+4 [0]
+3 [0][0][0]
+2 [0][0][0]
+1 [0][0][0]

## Sessioni e archi narrativi

Ci sono alcuni assunti in gioco qui nei quali parliamo di sessiooni e archi narrativi. Mettiamo quindi un po' di luce su questi assunti così che possiate fare i dovuti aggiustamenti per la vostra partita per some differisce da essi.

Una sessione è una singola sessione di gioco che comprende varie scene e alcune ore di gioco. Potete associarla a un episodio di una serie televisiva. Probabilmente dura dalle tre alle quattro ore di gioco.

Un arco narrativo è una serie di sessioni che spesso contengono elementi di trama che proseguono di sessione. Qeusti elementi di trama non devono concludersi entro un arco, ma ci sono sicuramente sviluppi e cambiamenti significativi che accadono nel corso dell'arco. Pensate all'arco narrativo come a un terzo ao alla metà di una serie televisiva. Solitamente comprende dalle tre alle quattro sessioni di gioco.

Se il vostro ritmo di gioco ricade al di fuori di questi probabili intervalli, potreste voler modificare il modo in cui funzionano alcune parti dei traguardi. Se i vostri archi durano più di quattro o sei sesisoni di gioco, potreste voler permettere di guarire dalle conseguenze Gravi dopo quattro sessioni, piuttosto che attendere il termine dell'arco. Se volete che l'avanzamento si sviluppi più lentamente, potreste permettere meno frequentemente gli aumenti dei punti abilità e del recupero. Se il vostro gruppo tende a organizzare sessioni piuttosto corte, potreste non arrivare a un traguardo al termine di ogni sessione. Condite a piacere, potete dare alla partita la forma che volete!