# Introduzione

Questo è ***Fate Condensato***, una versione di ***Fate Sistema Base*** nella forma più compatta che ci è possibile. Si tratta di un gioco di ruolo completo: sebbene altri manuali possano migliorarne l'esperienza e l'utilizzo, non hai veramente bisogno di altri manuali per giocarlo.

A proposito, ecco ciò di cui *avete* bisogno per giocare:

## Di cosa hai bisogno per giocare?

Per giocare a ***Fate Condensato***, avrai bisogno di qualche amico, da 2 a 6, e uno di voi prenderà le parti del Game Master (GM), di qualche dado, qualche segnalino, strumenti per scrivere, carta, e qualcosa su cui scrivere piccole annotazioni (per esempio, post-it).

Quando i personaggi eseguono delle azioni, ***Fate Condensato*** impiega i **Dadi Fate**(TM). I Dadi Fate sono dadi a sei facce con due 0 facce, due + facce e due - facce. Un set di quattro dadi può bastare, ma l'ideale sarebbe un set per giocatore. Esistono delle alternative, come l'utilizzo di normali dadi a sei facce (1-2 = -, 3-4 = 0, 5-6 = +), oppure il **Deck of Fate**, che utilizza delle carte al posto dei dadi. Utilizzeremo il verbo "tirare" lungo tutto il manuale, per semplicità.

### Per i veterani

Condensare il succo di un regolamento di oltre 300 pagine in meno di 60 pagine di testo porta naturalmente ad alcuni cambiamenti. Al momento della stesura di questo manuale sono anche trascorsi 8 anni da quando ***Fate Sistema Base*** fu creato (nalle sua versione originale, NdT), per cui aspettatevi qualche piccola iterazione della progettazione del sstema. In particolare, vogliamo sottolineare i seguenti cambiamenti:

* Siamo passati a caselle di stress da un punto per diminuire il senso di confusione.
* Rendiamo canonica l'iniziativa "stile Balsera" (conosciuta anche come "ordine d'azione elettivo" o "iniziativa pop-corn") al posto dell'iniziativa in base alle abilità.
* L'avanzamento funziona in modo leggermente diverso: abbiamo eliminato i traguardi significativi e raffinato i traguardi maggiori per compensare.
* Abbiamo eliminato l'opposizione attiva come nozione diversa dall'azione difendere. Questo ha alcuni effetti di ritorno, soprattutto sul risultato di pareggio per l'azione di superare un ostacolo.
* Creare un vantaggio è stato ritoccato per fornire maggiore chiarezza e autorità riguardo allo scoprire aspetti esistenti ma sconosciuti
* La difesa completa è presentata come opzionale ed é stata modificata un poco per gestire meglio l'ambito espando dell'azione difendere.

Verranno presentate anche altre regole opzionali, nel capitolo relativo.
